<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<title>Il sepolcro vuoto </title>
	<link rel="stylesheet" href="style.css">
</head>

<body>
<div id="wrapper">
		
			<img class="immagini" src="immagini/sepolcro4.png"
			style="height:122%; ">
</div>
						

	</div>
<div id="testo">
	<p>
		
	<p><u>
	Il sepolcro vuoto: <br> 
	sguardi su un eterno sfuggire </u>
	<br>
	<br>
	<i>L’uomo ricevette un soffio, e una luce; lui solo ricevette questa luce. Volle vedere la sua luce, e goderne sotto molteplici aspetti.<br>
	Fu cacciato dalle forze dell’Unità. Lui solo fu cacciato.<br>
	Andò a popolare le terre de Di-Fuori, faticando, dividendosi e moltiplicandosi per il desiderio di vedere la sua propria luce e goderne.<br> </i>
	— Renè Daumal, <i> Il monte Analogo </i>
	<br>
	<br>
	<i>Fotografia e disegno sembrano insomma condividere l'attitudine
	- che vorrei chiamare vocazione - a far trasparire: la trasparenza non ha fine, tende all'infinito, non fa 'immagine' ma fa 'immaginare', vedere sempre al di là del limite contingente. </i> <br>
	— Giulio Paolini
	</p>
	
	<p> &nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>Nel 1963 la è stata scatta la prima foto in grado di catturare la Terra in una sola immagine (<span class="fig">fig. 1</span>). È un’immagine resa possibile dalla distanza dalla quale guarda al suo oggetto, la distanza della Luna dalla Terra. Allo stesso modo la vista, in quanto senso distale, è resa possibile dalla distanza rispetto al mondo che l’uomo guadagna con la posizione eretta. Ma questa distanza <i>fra</i> noi e le cose resta invisibile, illudendoci di essere completamente assente. Come cercando di dimostrare l’esistenza dell’etere, andremo alla ricerca di questo <i>fra</i> in due luoghi in cui la sua assenza diventa paradigmatica: la fotografia e la rappresentazione scientifica. Scopriremo che scoprire e nascondere sono collegati e che l’origine la si lascia sempre davanti e non dietro. </b> </p>
	<p>“Precisa completa rifinita definitiva essa non mi lascia alcuno spazio: io ne sono escluso come dalla scena primitiva, la quale forse esiste solo in quanto è delineata dal contorno della serratura.(...) E perciò ecco la definizione dell’immagine, di ogni immagine: l’immagine è ciò da cui io sono escluso”<sup onClick="(mostra('cit1'));">1</sup> <span class="cit" id="cit1"> R. Barthes, <i>Frammenti di un discorso amoroso  </i> (1977), trad. it. Einaudi, Torino 2014, p. 105</span>.  L’immagine, ci sembra di capire da Roland Barthes, si dà in una lontananza che è ciò che le conferisce il carattere di evidenza. È grazie a questa lontananza, a questa assenza di contatto, che l’immagine può mostrarsi come da sè, senza mediazioni, e per questo non mi lascia alcuno spazio. Quindi mi esclude. Eppure non posso non desiderare di ricongiungermi con ciò da cui sono escluso, non posso non voler superare questa distanza, vedere cosa c’è dietro la serratura. Ma dove c’è l’immagine non ci sono io, e dove ci sono solo io non c’è immagine, al contrario di quanto avviene nella leggenda del pittore cinese Wu Daozi che entrò nell’immagine da lui splendidamente dipinta. È la frustrazione di Wilhelm (<span class="fig">fig. 3</span>) all’inizio di <i>Falso movimento</i> che gli fa spaccare la finestra con un pugno, oppure quella di Philip Winter in <i>Alice nelle città</i> (<span class="fig">fig. 2</span>) che non capisce perchè nelle polaroid che scatta manca	 sempre qualcosa. Come nella citazione di Daumal in esergo: la luce non può guardare se stessa, non può cogliersi come coglie le cose. Se l’immagine ci sembra afferri il mondo, noi vorremmo afferrarla nello stesso modo e possedere in un colpo solo il mondo attraverso la sua immagine. Ma il “mondo” è un enigma ben più grande.
	</p>
	<p> &nbsp;&nbsp;&nbsp;&nbsp;&nbsp;&nbsp;&nbsp;&nbsp;
		Potremmo paragonare il nostro rapporto laico con l’immagine al quello della coscienza infelice con il suo oggetto nel primo stadio della religiosità descritto da Hegel nella <i>Fenomenologia dello spirito</i>. In questo capitolo leggiamo di come la coscienza cerchi di raggiungere la purezza nel gesto della devozione. Ma l’oggetto di questa coscienza dove vien cercato “la non può venir trovato; perchè esso deve appunto essere un al di là, un qualcosa siffatto da non poter venir trovato. (…) Alla coscienza quindi può farsi presente solo il sepolcro della sua vita. Ma poichè anche il sepolcro è una effettualità, e perchè è contro la natura dell’effettualità assicurare un durevole possesso, ecco che anche questa presenza del sepolcro è solo una lotta e una fatica che di necessità devono andar perdute”<sup onClick="(mostra('cit2'));">2</sup> <span class="cit" id="cit2"> G. W. F. Hegel, <i>Fenomenologia dello spirito </i> (1807), trad. it. La Nuova Italia, Firenze 1973, p. 181	</span>. Questa coscienza non può afferrare concettualmente il suo oggetto, semmai può avvicinarlo con un pensiero che è descritto da Hegel come una “calda nebulosità” oppure come un “pensare musicale”. Potremmo vedere ne <i>La camera chiara</i> un analogo di questo atteggiamento, nella sua protensione quasi religiosa verso l’essenza della fotografia. Un’essenza che si presenta con una doppia faccia di presenza e assenza. Da una parte la fotografia mi da la garanzia di essere un’emanazione stessa del referente - nonostante la certezza che mi dà del referente è soltanto che il referente, ad un certo punto, è stato proprio là, davanti all’obbiettivo. Dall’altra questa consapevolezza mi illude di poter andare oltre una certezza così piatta, di poter andare oltre la superficie dell’immagine. Eppure anche questa è una “fatica che di necessità deve andar perduta”, infatti “per quanto scruti, io non scopro niente: se ingrandisco non faccio altro che ingrandire la grana della carta”<sup onClick="(mostra('cit3'));">3</sup><span class="cit" id="cit3">R. Barthes, <i>La camera chiara </i> (1980),
		trad. it. Einaudi, Torino 2003, p. 100 </span>. Di fonte alla Foto, Barthes si sente come “un cattivo sognatore, che invano protende le braccia verso il suo oggetto”<sup onClick="(mostra('cit4'));">4</sup><span class="cit" id="cit4"><i> ivi</i>, p. 101</span>. L’autore allora, dopo vari provvisori tentativi di definire la fotografia, arriva a concludere che il destino di questo medium è creare “l’inconcepibile confusione tra realtà (ciò che è stato) e verità ( è esattamente questo!)”<sup onClick="(mostra('cit5'));">5</sup><span class="cit" id="cit5"> <i> ivi</i>, p. 112</span>diventando una nuova forma di allucinazione “in un certo senso temperata, modesta, divisa (da una parte ‘non è qui’ , dall’altra ‘però ciò è effettivamente stato’): immagine folle, velata di reale.”<sup onClick="(mostra('cit6'));">6</sup><span class="cit" id="cit6"><i> ivi</i>, p. 115</span>
	</p>
	<p> &nbsp;&nbsp;&nbsp;&nbsp;&nbsp;&nbsp;&nbsp;&nbsp;
		Siamo allora destinati a rimanere sempre un passo indietro rispetto alla seduzione dell’immagine, che finge di darci qualcosa che non possiede. Oggi proviamo ad eludere questa distanza non solo aumentando a dismisura la mole di immagini in circolazione, ma anche arrivando a creare delle immagini “ambientalizzanti”, che, secondo la definizione di Andrea Pinotti, hanno la tendenza a sopprimere la consapevolezza fenomenologica del medium”<sup onClick="(mostra('cit7'));">7</sup><span class="cit" id="cit7">A. Pinotti, <i> Towards an-iconology: the image as environment</i>, in Screen, Vol. 61, No. 4, Oxford University Press, Oxford 2021, p. 602.</span>. Ma la possibilità che qui ci interessa approfondire è che le immagini possano tornare riflessivamente su loro stesse, riflettendo e tematizzando la loro stessa condizione. Se nel 1929 August Sander aveva fotografato i cittadini della della repubblica di Weimar cercando di catturare in quelle immagini il <i>Volto del tempo</i> (<span class="fig">fig. 5.1, 5.2</span>), negli <i>Interni mossi</i> di Mauro Cresci del 1968 (<span class="fig">fig. 4.1, 4.2, 4.3</span>) del volto è rimasto solo un nodo del continuum temporale. Le fotografie di Cresci cadono inesorabilmente dal lato della realtà e, se è possibile risalire a qualcosa della loro verità, è possibile farlo solo a partire dallo sfondo, dal contesto e dagli oggetti che circondano il soggetto. Rinunciando a fotografare il soggetto direttamente, queste immagini provano a coglierlo facendolo scomparire nel suo contesto, che assume il ruolo di protagonista. Dopo Cresci Michael Somoroff torna su Sander nel 2008 con un lavoro intitolato <i>Absence of subject</i> (<span class="fig">fig. 6.1, 6.2</span>): questa volta il soggetto è completamente sparito, le fotografie di Weimar sono diventati dei seggi vacanti perpetuamente in attesa, come nella leggenda di Wu Daozi, ma letta al contrario.  Ancora più radicale è <i>Fototot</i>, il gesto performativo di Ulay che nel 1976 appende nella galleria De Appel di Amsterdam nove fotografie che raffigurano vari momenti in cui l’artista cammina in un viale alberato. Ad un certo punto nella galleria oscurata si accende una lampada alogena e nell’arco di trenta secondi le fotografie vengono inghiottite dal nero: erano stampate senza soluzione di fissaggio. Dopo qualche mese la galleria invita di nuovo gli spettatori, le foto annerite sono ancora appese alle pareti, ma al centro c’è un tavolo che contiene le foto che ha scattato Ulay per documentare la mostra precedente. Ma anche queste immagini sono senza soluzione di fissaggio e questa volta non è l’immagine dell’artista a scomparire, ma quella dei suoi spettatori. I lavori di Cresci, Somoroff e Ulay sono esempi della possibilità di tematizzare la fotografia come problema dall’interno del mezzo fotografico stesso, sfiorando la possibilità di mostrare non qualcosa, ma lo sfuggire del qualcosa. 
	</p>
<p> &nbsp;&nbsp;&nbsp;&nbsp;&nbsp;&nbsp;&nbsp;&nbsp;
		Nello stesso senso possiamo leggere il film <i>The green ray</i> di Tacita Dean (<span class="fig">fig. 9</span>). L’artista si reca in un piccolo e sperduto villaggio in Madagascar per cercare di filmare il leggendario raggio verde: l’ultimo istante della luce del sole che si dice diventi verde per un attimo prima di scomparire del tutto inghiottita nell’acqua. Apprendiamo queste informazioni dalla voce narrante dell’artista stessa che accompagna il film e che è cruciale per comprendere il senso di questo gesto. L’artista racconta che ogni sera si recava sulla spiaggia per riprendere il segreto del tramonto, ogni volta credeva di aver visto il raggio verde, ma non poteva essere mai sicura (“anche quella sera il sole tramontò senza schiuderci la porta di un altro mondo”<sup onClick="(mostra('cit8'));">8</sup>)<span class="cit" id="cit8">R. Daumal, <i>Il monte Analogo</i> (1977), trad. it. Adelphi, Milano 2020, p. 81</span>. La pellicola, non potendo essere sviluppata immediatamente, creava così un inevitabile scarto di incertezza. La sera che vede il raggio verde non è da sola, sulla spiaggia sono presenti anche due altre persone che, contagiate dall’entusiasmo di Dean per questo elusivo fenomeno, riprendono anche loro il tramonto con delle videocamere digitali. La loro documentazione provò che non vi fu nessun raggio verde quella sera, e quindi quest’evidenza doveva valere anche per il materiale su pellicola dell’artista. Quando il materiale fu sviluppato però, il raggio verde emerse nel suo sfumare tra i fotogrammi, dimostrando di essere “too elusive for the pixelation of the digital world”. Ma oltre ad essere un atto d’amore verso la pellicola, questo film è sopratutto un atto d’amore verso il guardare, infatti “looking for the green ray became about the act of looking itself”. Ciò che viene cercato e sfiorato, anche in questo caso, è l’oscurità da cui la luce dipende ed emerge. Tacita Dean ha cercato di attingere a questo punto cieco del vedere in modo più programmatico anche nel più recente film <i>Antigone</i> presentato nel 2021 al Kunstmuseum di Basilea (<span class="fig">fig. 10</span>). Il film è il risultato che deriva dalla combinazione di materiali diversi affiancati all’interno di una stessa pellicola contemporaneamente, ciò è possibile perchè la pellicola è stata preliminarmente mascherata e quindi esposta due volte, senza sapere quale sarebbe stato l’effetto della combinazione. Solo grazie a questo procedimento l’artista racconta di riuscire a concatenare le scene di un film della durata di un'ora. Abdicare a uno sguardo che vede tutto in un solo istante diventa per lei un nuovo, forse l’unico? modo per vedere. 
</p>
<p>  &nbsp;&nbsp;&nbsp;&nbsp;&nbsp;&nbsp;&nbsp;&nbsp;
	Nel fotoromanzo <i>La Jeteè </i> di Chris Marker un uomo è ossessionato da un ricordo d’infanzia: sul pontile da cui si guardano gli aerei di Orly due immagini sono impresse nella sua mente: quella del volto di una donna, e quella della morte di un uomo. Ci viene detto che l’uomo è ossessionato da quella scena, e che essa corrisponde a qualcosa che è accaduto nel suo passato e a cui vorrebbe tornare. Scoppia la terza guerra mondiale, l’uomo è fatto vittima dai vincitori che sopravvivono nei sotterranei di Parigi in un mondo ormai devastato dalle conseguenze della guerra. L’unico modo per salvarsi è comunicare con gli umani del futuro e l’uomo della storia, dato il suo intenso rapporto con quel ricordo d'infanzia, viene usato da cavia per questi esperimenti che fanno viaggiare la sua mente nel tempo. In un atmosfera sospesa e al di la del tempo frequenta la donna del suo ricordo d’infanzia. Successivamente riesce ad entrare in contatto con gli umani del futuro per portare a termine la missione e tramite essi ottiene l’occasione di rivivere quell’istante cruciale sul pontile di Orly una seconda volta. Il segreto di quell’immagine che lo tormenta da sempre sta per essere svelato, finalmente può entrare dentro quell’immagine. Ma il segreto di quell’immagine è esterno ad essa: la donna è la stessa che ha frequentato durante i suoi viaggi nel tempo e l’uomo che muore sul pontile è lui stesso in visita nel suo passato, ucciso dallo scienziato che aveva condotto su di lui gli esperimenti e che lo ha seguito. L’immagine ricercata è un’immagine-paradosso perchè include contemporaneamente al suo interno due temporalità: il passato e il presente, o il presente e il futuro, a secondo del sistema di riferimento. Il dramma di quell’immagine (la donna, la morte) è dovuto al fatto che si è tornati indietro a cercarla. In un intrico difficile da restituire a parole potremmo dire che il segreto dell’immagine sta nel volerne svelare il segreto: volendo tornare a quel momento l’uomo che può ora riconoscere la donna inscena la sua morte e quindi crea l’immagine nel se stesso bambino. Ora che potrebbe svelare il segreto di quell’immagine, perchè ha conosciuto e frequentato la donna, nel momento in cui corre verso di lei viene sparato alle sue spalle di fronte al se stesso bambino. Una corsa impossibile verso qualcosa che non esiste prima della corsa (<span class="fig">fig. 6</span>): <i>La Jeteè </i> sintetizza nel suo finale la profonda ambiguità insita nel rapporto con l’immagine.
</p>
<p>  &nbsp;&nbsp;&nbsp;&nbsp;&nbsp;&nbsp;&nbsp;&nbsp;
Finora abbiamo guardato all’immagine fotografica come archetipo dell’immagine di ciò che eternamente sfugge, ma c’è un altro campo a cui occorre volgere ora lo sguardo. È quello delle immagini scientifiche, la cui ambizione di avere l’ultima parola sul reale non è meno forte. Anche in questo campo l’illusione di un contatto con il mondo nasconde piuttosto una preliminare presa di distanze senza la quale sarebbe impossibile vedere alcunchè. Bruno Latour parla infatti di un “regime di invisibilità”
<sup onClick="(mostra('cit9'));">9</sup> 

<span class="cit" id="cit9">B. Latour, <i>Che cosa è iconoclash?</i>, in A. Pinotti, A. Somaini, <i> Teorie dell'immagine</i>, Raffaello Cortina Editore, Milano 2009, p. 320 </span> 

della scienza, significativo quanto quello della religione e dell’arte. La finezza delle tracce scientifiche per essere compresa richiede per questo una “nuova forma di cautela e di attenzione”<sup onClick="(mostra('cit10'));">10</sup> 

<span class="cit" id="cit10"><i>ibid</i></span>

che l’autore non esita a definire “spiritualità”<sup onClick="(mostra('cit11'));">11</sup>. 

<span class="cit" id="cit11"><i>ibid</i></span>

Per indagare e comprendere questa forma di spiritualità scientifica Latour decide di seguire sul campo un gruppo di botanici e geologi in Brasile la cui missione è scoprire se la foresta di Boa Vista sta avanzando o retrocedendo. Per documentare l’esperienza l’autore si serve, oltre che del testo, anche della fotografia creando cosi un “photo-philosophical montage”<sup onClick="(mostra('cit12'));">12</sup> 

<span class="cit" id="cit12">B. Latour, <i> Circulating reference</i>, in <i> Pandora's hope, essay on the reality of science studie</i>,Harvard University Press, Cambridge-Massachusetts London-England 1999, p. 24</span>


che cerca di coglier la scienza nella sua gestualità, nei momenti pratici e goffi a cui il suo suo sapere astratto è debitore. Ciò che emerge da questo studio è che tra realtà e rappresentazione scientifica non c’è una semplice corrispondenza, una <i>adequatio</i> o una <i>mimesis </i>, la referenza segue piuttosto un meccanismo di successive traduzioni di materia in forma che poi diventa materia per lo stadio successivo. Quello che vediamo nelle rappresentazioni scientifiche è “an unbroken series of well-nested elements, each of which plays the role of sign for the previous one and of thing for the succeeding one”<sup onClick="(mostra('cit13'));">13</sup>.


<span class="cit" id="cit13"> <i>ivi</i>, p. 56</span>


 Non c’è un grande abisso tra il mondo e il linguaggio che lo descrive che va superato cercando la corrispondenza, l’abisso viene superato ogni volta che si opera una traduzione della realtà in segno, e la scienza si crea concatenando tra loro una serie di traduzioni che devono sempre poter essere ripercorribili in senso inverso. Le fotografie di Latour colgono proprio l’istante in cui avviene questa traduzione  (<span class="fig">fig. 16</span>), un esempio potrebbe essere la fotografia che ritrae un geologo che compara i campioni di terra con il libretto che riassume il sistema Munsell dei colori, in cui ad ogni colore corrisponde un numero. Questo piccolo libro ha dei fori in corrispondenza di ogni colore così da permettere una comparazione il più precisa possibile. I fori sono cruciali, infatti “without the holes, there can be no alignment, no precision, no reading, and therefore no transmutation of local earth into universal code. Across the abyss of matter and form, Rene throws a bridge. It is a footbridge, a line, a grappling hook”<sup onClick="(mostra('cit14'));">14</sup>. 

<span class="cit" id="cit14"><i> ivi</i>, p. 60</span>

 Ogni volta che attraversiamo questo ponte, per andare avanti dobbiamo rinunciare a qualcosa e dobbiamo assicurarci che la strada sia percorribile anche per chi verrà dopo di noi. È proprio questa una delle leggi per scalare il monte Analogo nel romanzo di Daumal: “per raggiungere la cime si deve andare di rifugio in rifugio. Ma prima di lasciare un rifugio si ha il dovere di preparare gli esseri che devono venire a occupare il posto che si lascia . E solo dopo averli preparati si può salire più in alto. Per questo prima di partire per un nuovo rifugio siamo dovuti ridiscendere per insegnare le nostre prime conoscenze ad altri cercatori”<sup onClick="(mostra('cit15'));">15</sup>. 

<span class="cit" id="cit15">R. Daumal, <i> op. cit.</i> , p. 60</span>


 Salire e scendere sono collegati.
</p>

  <p> &nbsp;&nbsp;&nbsp;&nbsp;&nbsp;&nbsp;&nbsp;&nbsp;
  	Abbiamo visto come le immagini scientifiche abbiano un modo specifico di afferrare il loro oggetto. Ma anche in questo afferramento scientifico è insisto un certo grado di instabilità, come mostra James Elkins nel suo saggio sulla storia dell’arte delle immagini che arte non sono. Come abbiamo visto le immagini scientifiche vengono solitamente intese alla stregua di proposizioni che rimandano ad una certa teoria sul mondo che l’immagine riesce a restituire letteralmente. Ma quando queste immagini “iniziano ad operare come fa l’arte - rinunciando a qualunque significato stabile a favore di un alone di possibilità - il loro posto all’interno della scienza si fa problematico, e non se ne può prevedere l’utilità pedagogica” <sup onClick="(mostra('cit16'));">16</sup>


  	<span class="cit" id="cit16">J. Elkins, <i>La storia dell'arte e le immagini che arte non sono</i>, in A. Pinotti, A. Somaini, <i>Teorie dell'immagine</i>, Raffaello Cortina Editore, Milano 2009, p. 182</span>

  	. Sono casi in cui viene messa in crisi la relazione tra segno pittorico e linguistico. Il primo esempio in questo senso che fa l’autore sono i diagrammi del genetista di popolazione Sewell Wright  (<span class="fig">fig. 17</span>)che richiamano per eleganza e carattere intuitivo le mappe topografiche, tanto che “pare addirittura di camminare attraverso il ‘paesaggio’ genetico”. Questo ha fatto si che altri scienziati utilizzassero le immagini in modo nuovo. Per esempio un paleontologo se ne è servito per mappare differenze morfologiche, e non più genetiche. Queste mappe descrivono il percorso a volte come uno zig-zag altre con una serpentina, nonostante nel modello matematico di Wright non ci sia nulla che preveda un tipo di percorso piuttosto che l’altro. Entrambi i percorsi “corrispondono a passeggiate immaginarie, e questo basta per innescare i significati pittorici usuali in storia dell’arte” <sup onClick="(mostra('cit17'));">17</sup>.


  	<span class="cit" id="cit17"><i>ivi</i>, p. 181</span>


  	 Un caso analogo esaminato è quello dei disegni relativi al funzionamento degli anticorpi dell’immunologo tedesco Paul Ehrlich  (<span class="fig">fig. 18</span>). Queste immagini utilizzano il diagramma a Y per visualizzare il concetto di antitossina, ma a quell’epoca l’autore non sapeva nulla della forma di quegli oggetti. Successivamente quelle immagini “divennero la teoria, e spronarono la ricerca, che sfociò nella moderna immunologia”  <sup onClick="(mostra('cit18'));">18</sup>.

  	 <span class="cit" id="cit18"><i>ivi</i>, p. 183</span>

  	 Ciò che è importante notare qui è che il mescolamento tra immagine e proposizione risulta fecondo per lo sviluppo della scienza, mentre un’immagine meramente informazione risulta sterile per chi ci dovrà lavorare dopo. Un ultimo esempio dell’instabilità delle immagini scientifiche che riprendiamo da Elkins è quello delle immagini che sono costrette non solo a ordinare il caos fenomenico tramite una serie di astrazioni successive, ma far fronte all’irrapresentabilità matemtica del loro oggetto, che non esiste in uno spazio tridimensionale. Viene fatto l’esempio del biologo Stephen Harris che utilizza più di 10 modi diversi per avvicinare la descrizione di un virus, ma “presa singolarmente, ciascuna raffigurazione spiega soltanto delle proprietà di un virus e non si può fondere con le altre in un’unica immagine” <sup onClick="(mostra('cit19'));">19</sup>. 

	<span class="cit" id="cit19"><i>ivi</i>, p. 187</span>

  	 Si tratta di “immagini che vengono impiegate per cercare di vedere quel che in nessun caso può essere visto” <sup onClick="(mostra('cit20'));">20</sup>


	<span class="cit" id="cit20"><i>ivi</i>, p. 189</span>


  	   (<span class="fig">fig. 19</span>).  

  </p>

  <p> &nbsp;&nbsp;&nbsp;&nbsp;&nbsp;&nbsp;&nbsp;&nbsp;
  	La sintesi del discorso che abbiamo provato a fare fin qui può essere trovata nell’Atlante di Luigi Ghirri (<span class="fig">fig. 20, 22</span>), in cui immagine scientifica e fotografia si sovrappongono. Il mondo, diventato immagine, viene guardato una seconda volta. Tutto è segno, tutto è linguaggio. Ma, in quest’orizzonte apparentemente saturato, lo sguardo ritrova ancora una volta la possibilità di un’avventura. L’immagine fotografica vela l’immagine  scientifica, ricreando quella distanza che stimola il desiderio, aprendo lo spazio di una nuova sfumatura, mostrando la sfuggevolezza che si cela dietro ogni afferramento. “La già avvenuta esperienza totalizzante si dispiega come della frase di William Blake chiarificatrice: se le porte della percezione fossero ripulite, tutte le cose sarebbero infinite” <sup onClick="(mostra('cit21'));">21</sup>. 

  	<span class="cit" id="cit21">L. Ghirri, <i> Atlante </i>, Edizioni Charta, Sesto San Giovanni 1999, p. 189</span>
  </p>
  <p>
  	<br>
<br><br><br><br><br><br><br>
<br><br><br><br><br><br><br>
  </p>

</p>









</div>

<script type="text/javascript">
  

function mostra(NomeElementoDaMostrare){
  
  if (document.getElementById(NomeElementoDaMostrare).style.display === "none") {
    document.getElementById(NomeElementoDaMostrare).style.display = "block";}
  else {
    document.getElementById(NomeElementoDaMostrare).style.display = "none";
}
}


</script>
</body>
</html>